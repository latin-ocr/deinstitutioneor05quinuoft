xxw

nevo exemplum Burmanni et Gesneri secutus, timide pro
antiqua elegantia reveritus esset, quod nunc apparebit
undique collatis membris inepte compositum spectrum po—
tius quam verum corpus scriptoris. Sed injusti ne simus
adversus veteres illos, qui ut sitim aequalium suorum
dju collectam restinguerent, properantes festinantesque
libros antiquorum protrudebant‚ nihil minus agentes, quam
quod nunc facimus, ut syllabas et apices examinemus,
omniaque verisimilitudinis momenta perpendamus. Sed
tamen etiam in hoc scriptore intelligitur, quam vana vulgi
veneratio lectionis vulgatae sit, quamque injuste nos teme-
ritatis accusemur, si in magna copia bonorum librorum
manuscriptorum pleraque aliter constituere et licet et necesse
est, quam adhuc in editionibus vulgaribus fuit. Quid?
Temeritatem tu voces, cum ego ne litterulam quidem
ullam ex ingenio correxerim, quin iudicarim et addiderim,
quid et olim editum fuerit et quid in codicibus manuscriptis
legatur, ut frui possis judicio tuo} Quanto veteres illi,
quos admiraris, liberiores fuerunt, quanto adversus hos,
si quid bene actum erat, aequales sui justiores gratiores-
que. Sed missa haec faciamus, et tempori dijudicanda

relinquamus κ).

’7) Possem hoc loco abuti, ut nescio cujus veteris poetae maledictis
responderem, qui nuper iu Ephemeridibus litter. Halensibus
operam meam in Q. Curtio recensendo positam ita incessit, ut

’ simul omnes ληκῦθους praeclarae artis suae in tuenda vulgata
lectione, cujus vereor ut originem unquam intellexerit, effun-
deret, auriumque suarum delicatum sensum praedicaret. Sed
transeat sibique haheat sapientiam suam qui ausus etiam sit fidem
Quiritium implorare et litteris uncialibus tamquam infandum
flagitium arguere, quod ego apud Curtium VI, 6, 31 concepto
igne proxima quaeque adurebantur pro vulg. adurebant ediderim3

quasi aliter esse vel possit vel debeat,

